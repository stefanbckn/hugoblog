---
date: '2025-12-29T11:48:14+01:00'
title: 'Toch nog last'
slug: tochnoglast
categories:
  - persoonlijk
tags:
  - nierkanker
  - gezondheid
---
Het is alweer een tijdje geleden dat ik hier nog eens met een update kwam. Ondertussen zijn we meer dan twee maanden na de operatie en heb ik de resultaten van de patholoog ontvangen. Dat gebeurde via een Chinees-aanvoelend verslag, met als conclusie dat de tumor heldercellig is. Oftewel: Het CNA profiel (aangetoond door middel van LPS) is meest suggestief voor een heldercellig renaal cel carcinoom. Wat dit nu precies betekent voor mij, moet nog uitgelegd worden. Dat zal vermoedelijk gebeuren bij de eerste controle in januari.

Naast dit positief nieuws voel ik me over het algemeen ook positief. Behalve wanneer er toch weer een zeurende "pijn" opspeelt aan mijn linkerzij. Een verkeerde houding tijdens het slapen, een foute draai overdag... soms blijft dat gevoel een hele tijd aanwezig en soms ook helemaal niet. Het maakt dat het positieve gevoel constant wordt aangevallen. Ondertussen kijk ik met veel stress vooruit naar de eerste controle. Hardlopen durf ik voorlopig ook nog niet.

Dat maakt dat de feestdagen niet altijd fijn zijn.

<br />

--
<small>You fall, you get up. You never let up!</small>