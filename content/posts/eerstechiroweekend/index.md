---
categories:
  - persoonlijk
date: 2022-10-17 19:11:01 +0100
excerpt: Afgelopen weekend is Emiel voor het eerst op Chiro weekend vertrokken. Met een klein hartje en al weken de nodige stress brachten we hem vrijdagavond met twee chirovriendjes naar Chiro Klinker in Hoboken.
tags:
  - Emiel
  - Chiro
  - Chiroweekend
title: Emiel's eerste Chiroweekend
url: /2022/10/17/Emiels eerste Chiroweekend/
---

Afgelopen weekend is Emiel voor het eerst op Chiro weekend vertrokken. Met een klein hartje en al weken de nodige stress brachten we hem vrijdagavond met twee chirovriendjes naar de lokalen van Chiro Klinker in Hoboken. Emiel was duidelijk niet de enige met zenuwen.

![image](/img/IMG_7720.jpeg)

Wat een korte drop-off moest worden duurde net iets langer door de te kleine lokalen. Na een tetris-spelletje en veel schuiven met de veldbedden en luchtmatrassen had iedereen zijn slaapplekje gevonden. Snel vertrokken wij weer naar huis, waarschijnlijk zenuwachtiger dan Emiel.

### Lang leve Sociale Media
Mijn zenuwachtigheid was groter dan die van Kristl. Hoe zou hij het doen, zou hij het leuk vinden, zou hij terug meewillen,‚Ä¶ allemaal vragen waar je normaal geen antwoord op krijgt tot je elkaar zondagmiddag terug ziet. Tot een instagrampost met enkel lachende gezichten je volledig gerust stelt.

{{< gallery_column folder="images/weekend/" randomize=false uniqueID="0001" scale=100% columns="3" gap=10 >}}

### Ophalen
Op zondag ben ik Emiel in Hoboken terug gaan ophalen. Emiel zijn eerste reactie: ‚ÄúDat was kei leuk en helemaal niet eng! En ja ik wil op kamp.‚Äù. Van een groot succes gesproken.
Na een bezoekje bij nonkel Louis was het ineens wel erg stil in de auto.

![image](images/IMG_7740.jpeg)

Een geslaagd Chiro weekend üòç