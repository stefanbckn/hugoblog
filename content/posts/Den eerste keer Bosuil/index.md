---
categories:
  - persoonlijk
date: 2021-07-17 21:11:01 +0100
excerpt: Een oefenmatch. Vrije verkoop van tickets. Ideaal om Emiel een keertje mee te nemen naar den Antwerp. Een heel gedoe om tickets te kopen, een overdrukke webshop, accounts aanmaken met de GSM-nr van de bomma, foto’s nemen van een Kids-ID.
tags:
  - RAFC
  - voetbal
  - Emiel
title: Den eerste keer Bosuil!
url: /2021/07/17/Den eerste keer Bosuil/
---

Een oefenmatch. Vrije verkoop van tickets. Ideaal om Emiel een keertje mee te nemen naar den Antwerp. Een heel gedoe om tickets te kopen, een overdrukke webshop, accounts aanmaken met de GSM-nr van de bomma, foto’s nemen van een Kids-ID. Er lagen wel wat hordes op de weg naar de tickets maar uiteindelijk kon de spanning voor de wedstrijd opgebouwd worden. Gelukkig had Kristl tijd (alhoewel) en veel geduld!

Eindelijk was het zaterdag, en die kon niet snel genoeg verlopen! Zowel voor Emiel als voor de papa ☺️.
‘S Ochtends zijn we eerst, zoals vele anderen van de [#OneRedFamily](https://twitter.com/search?q=%23OneRedFamily&src=typed_query), ons steentje gaan bijdragen aan de hulp voor de slachtoffers van de watersnood.

![images](20210717_092031376_iOS.jpg)

Kudos naar het Collectief86!

En toen kon de zenuwachtigheid beginnen. Bij Emiel voor zijn eerste wedstrijd in een groot stadion, voor papa om de nieuwe T4 te ontdekken.
Samen naar boven, alle hoekjes ontdekken, onze plaats zoeken, al vloeken over die deuren en zien dat het verdomd steil is. Na de wedstrijd nog snel de plaats van het abonnement gaan bekijken en dat ziet er prachtig uit. 

Een hamburger en een pakje frieten later konden we weer naar huis.
Van de match zelf hebben we maar flarden gezien al ging het uiteraard meer om het bosuil-gevoel door te geven. En dat is gelukt, Emiel was heel enthousiast en vroeg meteen wanneer hij nog eens kon gaan.

{{< gallery_column folder="images/" randomize=false uniqueID="0001" scale=100% columns="3" gap=10 >}}