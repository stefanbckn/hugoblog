---
date: '2025-09-30T07:50:59+01:00'
title: 'Nierkanker'
slug: nierkanker
categories:
  - persoonlijk
tags:
  - nierkanker
  - gezondheid
---
Soms valt een woord dat je niet zag aankomen.
Bij mij was dat “nierkanker”.

Eind september kwam het aan het licht na een CT-scan van de buik. In eerste instantie was het “verdacht voor RCC”, maar intussen is de diagnose officieel: nierkanker in de linkernier.

De CT-scan kwam er na klachten in mijn buik. Constipatie, pijn in de rug en zij. Achteraf bleek het dus niets met mijn darmen te maken hebben maar met de nieren.

De komende weken volgen nog wat onderzoeken en daarna een operatie. Het goede nieuws is dat het niersparend kan, dus de volledige nier hoeft niet weg.

Hoe ik me daarbij voel, daar kom ik later nog op terug.
Voor nu wil ik vooral duidelijkheid geven over wat er speelt en waarom sommige dingen — zoals trainingen of plannen — even op pauze staan.

De updates die volgen zullen niet allemaal zwaar zijn.
Sommige dagen zijn gewoon dagen. Andere iets minder. En dat is oké.