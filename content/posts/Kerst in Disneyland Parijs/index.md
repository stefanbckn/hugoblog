---
categories:
  - persoonlijk
date: 2022-01-20 10:11:01 +0100
excerpt: Normaal gingen we eind 2020 met ons twee naar Disneyland Parijs om een keer de Disney kerstsfeer op te snuiven. Een of andere wereldwijde pandemie besloot iets anders.
tags:
  - vakantie
  - Emiel
title: Kerst in Disneyland Parijs
url: /2022/01/20/Kerst in Disneyland Parijs/
---

2de keer goede keer.
Normaal gingen we eind 2020 met ons twee naar Disneyland Parijs om een keer de Disney kerstsfeer op te snuiven. Een of andere wereldwijde pandemie besloot iets anders.
Enter: Disney Kerst 2021 met ons drietjes in het vernieuwde [Disney’s Hotel New York – The Art of Marvel | Disneyland Paris](https://www.disneylandparis.com/nl-be/hotels/disneys-hotel-new-york/) in een Empire State Club kamer.

### Dag 1 Autotrip - 1ste dag met Lotte, Ewan en Inge - Leuke verrassing op de kamer

De eerste dag begon uiteraard met de autorit. Het duurde even voor Emiel terug in slaap viel maar na een tijdje werd het zowel op de achterbank als naast mij stil. De autorit zelf ging verbazingwekkend vlot al zal de combinatie van zondag en 2de kerstdag hier wel meespelen.
We vertrokken om 5u30 en kwamen rond 9u aan, we zijn één keertje moeten stoppen om mijn portefeuille uit mijn jaszak te halen.. anders had het aan de péage nogal lastig geworden.

Snel onze MagicPass ophalen via de aparte receptie en het park in. Het leek afgesproken maar voor ons hotel kwamen we Lotte, Ewan en Inge al tegen en dus vertrokken we samen naar het park. Emiel, die eindelijk doorhad dat hij in Disneyland Parijs was, vertrok samen met Lotte op ontdekking.

{{< gallery_column folder="images/day1/" randomize=false uniqueID="0001" scale=100% columns="3" gap=10 >}}

Aangezien we vroeg waren vertrokken en het bijgevolg al een lange dag was geweest gingen we voor het eten nog even snel naar onze kamer. Daar stond ons een leuke verrassing te wachten. Een cadeautje voor de verjaardag van Emiel en eentje voor onze 10de huwelijksverjaardag.

{{< gallery_column folder="images/gifts/" randomize=false uniqueID="0001" scale=100% columns="3" gap=10 >}}

’s Avonds zijn we voor het eerst in het Silver Spur Steakhouse gaan eten en die komt bij op het + lijstje. Hierna hebben we Big Thunder Mountain geprobeerd met Emiel. Het was zijn eerste roller coaster en de schrik overheerste nog. Vooral de vleermuizen in de tunnels. Na een tijdje wou hij toch nog een tweede keer proberen al is dat jammer genoeg niet meer gelukt. 

### Dag 2 Op uitstap met Mats, Melissa en Jelle

Onze 2de dag hebben we met Mats, Melissa en Jelle vooral doorgebracht in het Walt Disney Studio’s Park. De grootste uitdaging voor Emiel was de Toy Soldiers Parachute Drop die hij absoluut niet meer wou doen.
Een blijver voor Emiel was toch vooral Autopia, waar we 5x voor aangeschoven hebben tijdens ons verblijf.

Na ons snel op te frissen en te genieten van het vieruurtje in ons hotel (pizza FTW!) zijn we gaan eten in The Steakhouse in Disney Village. Het eten was op zich goed en de bediening vriendelijk al kregen we het gevoel dat we snel snel buiten moesten zodat ze meer mensen konden bedienen.

{{< gallery_column folder="images/day2/" randomize=false uniqueID="0001" scale=100% columns="3" gap=10 >}}

### Dag 3 Ontzettend druk - Samen eten met Lotte, Ewan en Inge en op weg naar huis

Onze laatste dag was meeteen ook de drukste. Het was en het leek te druk voor de corona-maatregelen die we gewoon waren. Op sommige momenten kon je geen afstand meer houden zoals bij het aanschuiven voor Pirates of the Caribbean.

![image](/img/kerstdisney/druk.jpeg)


We hebben die dag dan ook heel weinig attracties kunnen doen tot we ’s avonds rondliepen in het park. Nog een keertje Autopia (de 5de keer), ook nog Dumbo the Flying Elephant en de Madhatter’s  Tea Cups.

Ons weekend hebben we afgesloten in het Manhatten Restaurant in het hotel. Voor ons was dit de eerste keer dat we ’s avonds in het hotel aten. Emiel was doodop en kon niet snel genoeg in de auto (lees: bed) liggen. 

{{< gallery_column folder="images/day3/" randomize=false uniqueID="0001" scale=100% columns="3" gap=10 >}}