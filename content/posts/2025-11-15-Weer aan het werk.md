---
date: '2025-11-15T11:48:14+01:00'
title: 'Weer aan het werk'
slug: weeraanhetwerk
categories:
  - persoonlijk
tags:
  - nierkanker
  - gezondheid
---
Sinds deze week ben ik opnieuw aan het werk. Achteraf gezien was dat perfect getimed, door de brug- en feestdag was het maar een halve week. Ideaal om rustig weer op gang te komen.
### Operatie afgesloten
Woensdag moest ik nog eens op controle bij de uroloog voor de wonde. Alles geneest mooi. Wat eerst een gat in mijn buik was, is nu niet meer dan een klein putje. Ik hoef pas in januari terug op controle. Dat geeft een gerust gevoel, we zitten op de goede weg.
Het onderzoek naar welk type tumor het nu precies is, loopt nog. Maar dat verandert niets aan de opvolging. Gewoon wachten op het resultaat van UZ Leuven.
### Opvolging
De behandeling zelf is achter de rug en nu start de opvolging. Binnen drie maanden staat de eerste CT-scan met contrast op de planning. Hoe het schema er daarna uitziet, weten we nog niet. Dat wordt één van de eerste vragen voor januari. Net als het erfelijkheidsonderzoek. De uroloog raadde het aan, maar er is nog niets concreet vastgelegd.

Nu eerst verder herstellen, genieten van Emiel zijn verjaardag en de feestdagen die eraan komen.
<br />

--
<small>You fall, you get up. You never let up!</small>